[ol][li]Niechaj będzie uwielbiony Bóg, nasz Pan nad pany, * bo nawiedził i wyzwolił lud Swój, lud wybrany.[/li][li]Bo nas podniósł i moc Jego znowu wśród nas widać * przez tych świętych, których znalazł z potomstwa Dawida.[/li][li]Według Swojej obietnicy, którą w czasach dawnych * ogłaszali nam prorocy, słowem Jego sławni.[/li][li]Przyrzekł przez nich, że wybawi nas od nieprzyjaciół * i, że żadnej nienawiści nie da nas wytracić.[/li][li]Przyrzekł, że dla naszych ojców będzie miłosierny, * że Przymierza nie zapomni, że nam będzie wierny.[/li][li]Że dotrzyma Swej przysięgi wobec Abrahama, * który stał się ojcem wiernych, gdy się nie załamał.[/li][li]Przyrzekł, że my, dzieci wiary, wolni z ręki wrogów, * niewzruszenie będziem mogli służyć tylko Bogu.[/li][li]W pobożności wiodąc życie i sprawiedliwości, * przez dzień każdy, coraz bliżej spotkania w wieczności.[/li][li]Tak Cię dzisiaj, dziecię Swoje, Pan Bóg potrzebuje, * byś szedł przed Nim jako prorok, co drogę gotuje.[/li][li]I wśród ludu Jego głosił naukę zbawienia, * aby wszyscy dostąpili grzechów przebaczenia.[/li][li]Bo w Swym Sercu się lituje Pan Bóg Wszechmogący * i dlatego wciąż przychodzi jak Wschodzące Słońce.[/li][li]By rozproszyć grozę śmierci tym, co żyją w mroku, * i nawrócić ich na drogę, która daje pokój.[/li][li]Chwała, cześć i uwielbienie w Trójcy Jedynemu, * Bogu Ojcu i Synowi, Duchowi Świętemu.[/li][li]Temu, który był w wieczności, który jest na niebie, * który przyjdzie w końcu czasów, by nas wziąć do Siebie.[/li][/ol]
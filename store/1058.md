[ol][li]Trzymając lampę płonącą, * na gody weszłaś, Dziewico, * by Chrystus, Król wiecznej chwały, * poślubił Ciebie na zawsze. * Już jedno z Panem stanowisz * i Tobą cieszy się niebo, * bo zasłużyłaś na czystość, * by Oblubieniec Cię wybrał.[br/][em]Ref.[/em] Jezus, Jezus, Jezus jest Panem, * Oblubieńcem twym.[/li][li]Maryja, Matka Jezusa, * dziewiczej przykład miłości, * niech się przyczynia za nami * i ulży doli wygnańców. * Niech Bogu w Trójcy Jedynemu * na wieki będzie podzięka * za serce wierne i czyste, * żyjące tylko dla Niego.[/li][/ol][p][em]Można również śpiewać poniższe słowa:[/em][/p][ol][li]Miłość Chrystusa porywa * potężnym nurtem, jak rzeka, * która unosi do portu * wiecznego światła i szczęścia. * Miłość mocniejsza od śmierci * i nic jej zniszczyć nie zdoła, * Swoim płomieniem ogarnia * człowieczą duszę i ciało.[/li][li]Miłość Chrystusa jest głębią * poznania Bożych tajemnic, * źródłem przejrzystym pokoju, * ogniskiem czystej radości. * Ciebie, jedyna Miłości, * Przedwieczne Słowo Wcielone, * z Ojcem i Duchem wielbimy * za dar wierności dziewiczej.[/li][/ol]
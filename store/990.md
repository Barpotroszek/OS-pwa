[p][em]Ref.[/em] Stwórz, o mój Boże, stwórz, o mój Boże, we mnie serce czyste * i odnów we mnie moc ducha.[/p][ol][li]Zmiłuj się nade mną, Boże, w łaskawości Swojej, * w ogromie Swej litości zgładź moją nieprawość. * Obmyj mnie zupełnie z mojej winy * i oczyść mnie z grzechu mojego.[/li][li]Uznaję bowiem nieprawość moją, * a grzech mój jest zawsze przede mną. * Przeciwko Tobie samemu zgrzeszyłem * i uczyniłem, co złe jest przed Tobą.[/li][li]Abyś okazał się sprawiedliwy w Swym wyroku * i prawy w swoim sądzie. * Oto urodziłem się obciążony winą * i jako grzesznika poczęła mnie matka.[/li][li]A Ty masz upodobanie w ukrytej prawdzie, * naucz mnie tajemnic mądrości. * Pokrop mnie hizopem, a stanę się czysty, * obmyj mnie, a nad śnieg wybieleję.[/li][li]Spraw, abym usłyszał radość i wesele, * niech się radują kości, które skruszyłeś. * Odwróć Swe oblicze od moich grzechów * i zmaż wszystkie moje nieprawości.[/li][/ol]
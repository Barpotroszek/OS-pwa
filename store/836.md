[p][em]Ref.[/em] Pan Wieczernik przygotował, * Swój zaprasza lud. * Dla nas wszystkich dom otworzył * i zastawił stół.[/p][ol][li]Przyjdźcie z ulic i opłotków, * bowiem mija czas. * Przyjdźcie, chorzy i ubodzy, * Pan uzdrowi was.[/li][li]Każdy człowiek w Domu Pańskim * swoje miejsce ma. * Niech nikogo w nim nie braknie, * uczta Pańska trwa.[/li][li]Przystępujmy z dziękczynieniem, * pożywajmy Chleb. * Pijmy Napój nieśmiertelnych, * aby życie mieć.[/li][li]Zakosztujcie i poznajcie * tej Wieczerzy smak. * Z obfitości Boskich darów * bierzcie pełnię łask.[/li][li]Kto się z Panem tu spotyka, * tworzy jedno z Nim. * Bóg z miłością go nazywa * przyjacielem Swym.[/li][li]Nakarmieni Chlebem żywym, * wznieśmy Panu pieśń. * Bóg żyjący i prawdziwy * strzeże naszych serc.[/li][/ol]
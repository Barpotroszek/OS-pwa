[ol][li]My chcemy Boga, Panno święta, * o, usłysz naszych wołań głos. * Miłości Bożej dźwigać pęta * to nasza chluba, to nasz los.[/li][/ol][p][em]Ref. [/em]Błogosław, słodka Pani, * błogosław wszelki stan. * My chcemy Boga, my, poddani! * On naszym Królem, On nasz Pan. * My chcemy Boga, my, poddani! * On naszym Królem, On nasz Pan.[/p][ol][li]My chcemy Boga w rodzin kole, * w troskach rodziców, w dziatek snach. * My chcemy Boga w książce, w szkole, * w godzinach wytchnień, w pracy dniach.[/li][li]My chcemy Boga w naszym kraju, * wśród starodawnych polskich strzech. * W polskim języku i zwyczaju, * niech Boga wielbi Chrobry, Lech.[/li][li]My chcemy Boga w każdej chwili * i dziś, i jutro, w szczęściu, w łzach; * czy nam się pociech niebo schyli, * czy w gruzach legnie szczęścia gmach.[/li][li]My chcemy Boga, Jego prawo * niech będzie naszych czynów tchem, * byśmy umieli chętnie, żwawo * obierać dobre, gardzić złem.[/li][/ol]
[ol][li]Uwielbiaj, duszo moja, sławę Pana mego, * chwal Boga Stworzyciela tak bardzo dobrego.[/li][li]Bóg mój, Zbawienie moje, jedyna otucha, * Bóg mi rozkoszą serca i weselem ducha.[/li][li]Bo mile przyjąć raczył Swej sługi pokorę, * łaskawym okiem wejrzał na Dawida córę.[/li][li]Przeto wszystkie narody, co ziemię osiędą, * odtąd Błogosławioną mnie nazywać będą.[/li][li]Bo wielkimi darami uczczonam od Tego, * którego moc przedziwna, Święte Imię Jego.[/li][li]Którzy się Pana boją, szczęśliwi na wieki, * bo z nimi miłosierdzie z  rodu w ród daleki.[/li][li]Na cały świat pokazał moc Swych ramion Świętych, * rozproszył dumne myśli głów pychą nadętych.[/li][li]Wyniosłych złożył z tronu, znikczemnił wielmożne, * wywyższył, uwielmożnił w pokorę zamożne.[/li][li]Głodnych nasycił hojnie i w dobra spanoszył, * bogaczów z niczym puścił i nędznie rozproszył.[/li][li]Przyjął do łaski sługę, Izraela cnego, * wspomniał nań, użyczył mu miłosierdzia Swego.[/li][li]Wypełnił, co był przyrzekł niegdyś ojcom naszym, * Abrahamowi z potomstwem jego wiecznym czasem.[/li][li]Wszyscy śpiewajmy Bogu w Trójcy Jedynemu, * chwała Ojcu, Synowi, Duchowi Świętemu.[/li][li]Jak była na początku, tak zawsze niech będzie, * teraz i na wiek wieków niechaj słynie wszędzie.[/li][/ol]
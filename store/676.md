[ol][li]Nieście chwałę, mocarze, Panu mocniejszemu. * Nieście chwałę, królowie, Królowi więtszemu. * Jego ze wszech najświętsze Imię wyznawajcie, * Jemu w Kościele Świętym Jego się kłaniajcie.[/li][li]Głos Pański deszcze leje, głos Pański grom srogi * i okrutne pobudza na powietrzu trwogi. * Pan na morzu podnosi straszne nawałności, * głos Pański wielkiej władzy i wielkiej możności.[/li][li]Pan na Swym tronie siedział, gdy potop świat psował. * Pan na Swym tronie będzie na wieki królował. * Tenże serce i siłę ludu Swemu daje * i ziemi błogosławi na jej urodzaje.[/li][/ol]
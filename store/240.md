[p][em]Ref.[/em] Czym się Panu odpłacę * za wszystko, co mi wyświadczył? * Podniosę kielich zbawienia * i wezwę Imienia Pana.[/p][ol][li]Miłuję Pana, albowiem usłyszał * głos mego błagania. * Bo skłonił ku mnie Swe ucho * w dniu, w którym wołałem.[/li][li]Oplotły mnie więzy śmierci, dosięgły mnie pęta Otchłani, * ogarnął mnie strach i udręka. * Ale wezwałem Imienia Pana: * „Panie, ratuj moje życie!”[/li][li]Pan jest łaskawy i sprawiedliwy, * Bóg nasz jest miłosierny. * Pan strzeże ludzi prostego serca, * byłem w niedoli, a On mnie wybawił.[/li][li]Wróć, duszo moja, do swego spokoju, * bo Pan ci dobro wyświadczył. * Uchronił bowiem moją duszę od śmierci, * oczy od łez, nogi od upadku.[/li][li]Czym się Panu odpłacę * za wszystko, co mi wyświadczył? * Podniosę kielich zbawienia * i wezwę Imienia Pana.[/li][li]Wypełnię me śluby dla Pana * przed całym Jego ludem. * Cenna jest w oczach Pana * śmierć Jego wyznawców.[/li][li]Panie, jestem Twoim sługą, * Twym sługą, synem Twojej służebnicy. * Tyś rozerwał moje kajdany, Tobie złożę ofiarę pochwalną * i wezwę imienia Pana.[/li][li]Wypełnię me śluby dla Pana * przed całym Jego ludem. * W dziedzińcach Pańskiego domu, * pośrodku ciebie, Jeruzalem.[/li][/ol]
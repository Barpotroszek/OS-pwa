[ol][li]Otrzyjcie już łzy, płaczący, * żale z serca wyzujcie! * Wszyscy w Chrystusa wierzący, * weselcie się, radujcie! * Bo zmartwychwstał samowładnie, * jak przepowiedział dokładnie.[br/][em]Ref.[/em] Alleluja, alleluja! * Niechaj zabrzmi: alleluja![/li][li]Darmo kamień wagi wielkiej * Żydzi na grób wtoczyli. * Darmo dla pewności wszelkiej * zbrojnej straży użyli. * Na nic straż, pieczęć i skała * nad grobem Pana się zdała.[/li][li]Bóg Wszechmocny, Bóg natury, * wyższy nad wszystkie twory. * Wstaje z grobu, kruszy mury, * nie zna żadnej zapory. * Zdjęta trwogą straż upada * i prawie sobą nie włada.[/li][li]Bądźmy przeto zapewnieni, * że, choć wszyscy pomrzemy, * z grobu kiedyś obudzeni, * także zmartwychwstaniemy. * I że potem już bezpiecznie, * z Bogiem żyć będziemy wiecznie.[/li][li]Jezu Chryste, dobry Panie, * Ciebie kornie prosimy: * niech przez Twoje zmartwychwstanie, * gdy i my powstaniemy, * z wybranymi Twymi w niebie * wiecznie oglądamy Ciebie.[/li][/ol]
[ol][li]Jaśnieje Krzyż chwalebny, * unosi Ciało Pana, * zaś On Swej Krwi strumieniem * obmywa nasze rany.[/li][li]Z miłości czystej dla nas * pokorną stał się żertwą. * Baranek Święty wyrwał * Swe owce z paszczy wilka.[/li][li]Wykupił świat od klęski * przebitych rąk zapłatą * i, własne tracąc życie, * powstrzymał pochód śmierci.[/li][li]Skrwawionym ostrzem gwoździa * tę samą dłoń przeszyto, * co zmyła winę Pawła, * wydarła śmierci Piotra.[/li][li]O Drzewo Życiodajne, * szlachetne w swej słodyczy, * wszak zieleń twych gałęzi * wydaje owoc nowy.[/li][li]Twa woń ma moc obudzić * wystygłe ciała zmarłych, * powrócą wnet do życia * mieszkańcy kraju nocy.[/li][li]Pod liści twoich cieniem * niestraszny czas upału, * słoneczny żar w południe * i blask księżyca nocą.[/li][li]Jaśniejesz, zasadzone * nad wody żywej zdrojem, * i blask rozsiewasz wokół, * świeżością kwiecia zdobny.[/li][li]Pośrodku twoich ramion, * gdzie winny krzew rozpięty, * spływają krwawe strugi * czerwienią słodką wina.[/li][/ol]
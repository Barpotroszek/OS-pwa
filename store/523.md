[ol][li]Króla wznoszą się znamiona, * tajemnica Krzyża błyska. * Na Nim Życie śmiercią kona, * lecz z tej śmierci życie tryska.[/li][li]Poranione ostrzem srogim * włóczni, co Mu bok przeszywa. * Aby nas pojednać z Bogiem, * krwią i wodą hojnie spływa.[/li][li]Już się spełnia wieczne słowo * pieśni, co ją Dawid śpiewa, * głośną na świat cały mową: * Oto Bóg królował z drzewa.[/li][li]Drzewo piękne i świetlane, * zdobne w cną purpurę Króla, * z dostojnego pnia wybrane, * święte Członki niech otula.[/li][li]O, szczęśliwe, bo ramiony * dzierżąc, waży Boskie Ciało, * okup świata zawieszony * i łup piekłu odebrało.[/li][li]Krzyżu, bądźże pozdrowiony, * o, nadziejo Ty jedyna! * Dobrym łaski pomnóż plony, * z grzesznych niech się zmyje wina.[/li][li]Trójco, źródłem coś żywota, * Ciebie świat niech sławi cały. * Przez Krzyż Święty otwórz wrota * do zwycięstwa i do chwały![/li][/ol]
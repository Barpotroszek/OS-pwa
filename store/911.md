[ol][li]„Przyjdźcie do Mnie wszyscy!” – głos przybytku woła, * „we Mnie źródło szczęścia, Ja orzeźwię was. * I ocierać będę pot płynący z czoła, * i ziemskiego znoju wam osłodzę czas.”[br/][em]Ref.[/em] O, pójdźmy wszyscy z pokłonem * ofiarę serc naszych nieść! * Przed Jego padając tronem * miłosną złóżmy Mu cześć![/li][li]„Przyjdźcie do Mnie wszyscy, o biedni grzesznicy. * Ja dla was tu jestem, by łańcuchy te, * które ciążą na was, grzechu niewolnicy, * zdjęło z duszy waszej Miłosierdzie Me!”[/li][li]„Przyjdźcie do Mnie, wszystkie zbłąkane owieczki. * Jam jest Pasterz Dobry: tu w objęciu Mym, * w sercu Moim, dla was miejsce jest ucieczki. * Słodko i bezpiecznie odpoczniecie w nim.”[/li][li]„Przyjdźcie do Mnie wszyscy! Drogę wam ukaże * Matka Ma kochana, którą dałem wam. * Ona was prowadząc przed Moje ołtarze, * kiedyś do niebieskich przyprowadzi bram.”[/li][/ol]
[p][em]Ref.[/em] Duchu Ogniu, Duchu Żarze, * Duchu Światło, Duchu Blasku, * Duchu Wichrze i Pożarze, * ześlij płomień Twojej łaski.[/p][ol][li]Chcesz – rozpalisz i rozognisz, * serca wzniesiesz na wysokość. * W ciemność rzucisz blask pochodni * i rozproszysz grzechu mroki.[/li][li]Naszą nicość odbudujesz * w najpiękniejsze znów struktury. * Tchnieniem Swoim świat przesnujesz * w szeleszczących modlitw sznury.[/li][li]Z mgieł konkretny kształt wywodzisz * i z chaosu piękno ładu. * Tyś spokojem wśród niezgody, * w bezradności Tyś jest Radą.[/li][li]Twe zbliżenie zaróżowi * pulsem życia, wzrostu drżeniem. * Narodzimy się na nowo, * ciemność stanie się promieniem.[/li][/ol]
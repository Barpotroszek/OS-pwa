[p][em]Ref.[/em] Przykazanie nowe daję wam, * byście się wzajemnie miłowali.[/p][ol][li]Gdybym mówił językami ludzi i aniołów, * a miłości bym nie miał, * stałbym się jak miedź brzęcząca * albo cymbał brzmiący.[/li][li]Gdybym posiadał wszelką wiedzę * i wiarę taką, iżbym góry przenosił, * lecz miłości bym nie miał, * byłbym niczym.[/li][li]I gdybym rozdał ubogim całą swoją majętność, * a ciało swe wystawił na spalenie, * lecz miłości bym nie miał, * nic mi nie pomoże.[/li][li]Miłość jest cierpliwa. * Miłość jest łaskawa. * Miłość nie zazdrości, * nie szuka poklasku.[/li][li]Miłość nie unosi się pychą, * ale jest pokorna. * Miłość nie szuka swego, * gniewem się nie unosi.[/li][li]Miłość nie pamięta złego, * nie cieszy się z niesprawiedliwości, * lecz współweseli się z prawdą. * Miłość wszystko znosi i przetrzyma.[/li][li]Miłość nigdy nie ustaje, * zniknie to, co jest tylko cząstkowe. * Teraz trwa wiara, nadzieja i miłość, * z nich zaś największa jest miłość.[/li][/ol]
[p][em]Ref.[/em] Pójdźmy, pokłońmy się Panu.[/p][ol][li]Pójdźmy z pieśnią radosną do Pana, * głośnym śpiewem oddajmy Mu cześć! * On Opoką zbawienia naszego, * niech Mu hymny pochwalne brzmią![/li][li]Bo to Bóg, Władca nasz Wszechpotężny, * Pan nad pany i królów Król. * Jego moc głębin ziemi dosięga, * władza Jego po szczyty gór.[/li][li]Służą Mu morza i oceany, * dzieła Jego Wszechmocnych rąk. * Wszystkie lądy są w Jego władaniu, * On kształtował i rzeźbił je.[/li][li]Pójdźmy z czcią i głębokim pokłonem, * na kolanach składajmy Mu hołd. * To nasz Stwórca i Bóg nasz łaskawy, * Pasterz nasz, ludu Swego Wódz.[/li][/ol]
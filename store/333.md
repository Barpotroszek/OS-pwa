[ol][li]Głos wdzięczny z nieba wychodzi, * gwiazdę nam nową wywodzi, * która rozświeca ciemności * i odkrywa nasze złości.[/li][li]Z różdżki Jesse kwiat zakwita, * który zbawieniem świat wita. * Pan Bóg zesłał Syna Swego, * przed wieki narodzonego.[/li][li]Ojcowie tego czekali, * prorocy przepowiadali, * że się Bóg światu miał zjawić, * od śmierci człeka wybawić.[/li][li]Wnet Anioł Pannie zwiastował, * o czym prorok prorokował: * iż miał powstać Syn zacnego * plemienia Dawidowego.[/li][li]Weselcie się, ziemskie strony! * Opuściwszy niebios trony, * Bóg idzie na te niskości * z niewymownej Swej litości.[/li][li]Weselcie się, wszyscy Święci, * i wy, ludzie smutkiem zdjęci. * Idzie na świat Odkupiciel, * strapionych wszystkich Zbawiciel.[/li][/ol]
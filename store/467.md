[p][em]Ref.[/em] Jezusowi cześć i chwała za miłości cud. * Niech Mu śpiewa ziemia cała, niech Go wielbi lud.[/p][ol][li]On nam wskazał nieomylną drogę. * On za owce Swoje życie dał. * On przez Krzyż zwyciężył śmierci trwogę, * nam nadzieję zmartwychwstania dał.[/li][li]On prowadzi nas do Nowej Ziemi, * gdzie nie będzie cierpień ani łez. * Choć krzyżową drogą z Nim idziemy, * wiedzie tam, gdzie wieczne szczęście jest.[/li][li]Więc dziękujmy Jemu z całej duszy, * że się dla nas w małej Hostii skrył. * Niech ta miłość serca nasze wzruszy, * byśmy Go kochali z wszystkich sił.[/li][/ol]
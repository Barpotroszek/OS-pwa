[ol][li]Bądź mi litościw, Boże nieskończony, * według wielkiego miłosierdzia Twego! * Według litości Twej niepoliczonej * chciej zmazać mnóstwo przewinienia mego.[/li][li]Obmyj mię z złości, obmyj tej godziny. * Oczyść mię z brudu, w którym mię grzech trzyma. * Bo ja uznaję wielkość mojej winy * i grzech mój zawsze przed mymi oczyma.[/li][li]Odpuść przed Tobą grzech mój popełniony, * boś przyrzekł, że ta kary ujdzie głowa, * którą–ć przyniesie grzesznik uniżony, * by nie mówiono, że nie trzymasz słowa.[/li][li]Chciej mi otworzyć usta moje, Panie, * bym śpiewał chwałę Twojego Imienia. * Jeśli chcesz ofiar, wszak na nie mnie stanie, * lecz nie tak miłe są całopalenia.[/li][li]Ofiara Bogu: żalem zdjęta dusza, * serce skruszone i upokorzone. * To do litości najprędzej Go wzrusza, * te dary miłe przed Nim położone.[/li][/ol]
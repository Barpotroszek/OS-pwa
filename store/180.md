[p][em]Ref.[/em] Chrystus Pan karmi nas Swoim Świętym Ciałem, * chwalmy Go na wieki![/p][ol][li]Duchem całym wielbię Pana, * Boga, Zbawcę jedynego, * bo w Nim samym odnajduję * wszystką radość życia mego.[/li][li]Wielbię, bo chciał wejrzeć z nieba * na Swą sługę uniżoną, * by mnie odtąd wszyscy ludzie * mogli zwać Błogosławioną.[/li][li]Sprawił we mnie wielkie dzieła * w Swej dobroci niepojętej. * On Wszechmocny, On Najwyższy, * On sam jeden zawsze Święty.[/li][li]On, który przez pokolenia * pozostaje miłosierny * wobec tego, kto Mu służy * i chce zostać Jemu wierny.[/li][li]On, który Swą moc objawia, * gdy wyniosłość serc uniża, * każdy zamiar może zburzyć, * który pychą Mu ubliża.[/li][li]W mocy Jego odjąć władzę, * a wydźwignąć pokornego, * wszystkich głodnych zaspokoić, * głodem wstrząsnąć bogatego.[/li][li]On się ujął za Swym ludem, * dziećmi wiary Abrahama, * pomny na Swe miłosierdzie * obietnicy Swej nie złamał.[/li][/ol]
[ol][li]Witaj, Gwiazdo Morza, wielka Matko Boga, * Panno zawsze czysta, Bramo niebios błoga.[/li][li]Ty, coś Gabriela słowem przywitana, * utwierdź nas w pokoju, odmień Ewy miano.[/li][li]Winnych wyzwól z więzów, ślepym powróć blaski, * oddal nasze nędze, uproś wszelkie łaski.[/li][li]Okaż, żeś jest Matką, wzrusz modłami Swymi, * Tego, co Twym Synem zechciał być na ziemi.[/li][li]O Dziewico sławna i pokory wzorze, * wyzwolonym z winy, daj nam żyć w pokorze.[/li][li]Daj wieść życie czyste, drogę ściel bezpieczną, * widzieć daj Jezusa, mieć z Nim radość wieczną.[/li][li]Bogu Ojcu chwała, Chrystusowi pienie, * Obu z Duchem Świętym jedno uwielbienie. Amen.[/li][/ol]
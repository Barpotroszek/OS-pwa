[ol][li]Błogosławiony bądź, Ojcze, * bo w nieskończonej miłości * dałeś nam Syna Swojego * i, w mocy Ducha Świętego, * przyjął On ciało z Maryi przed dwoma tysiącami lat.[br/]On stał się naszym Zbawieniem, * wierny w miłości do końca, * i naszą drogą do Ciebie, * ku Nowej Ziemi i Niebu, * gdzie w Twych otwartych ramionach * strudzony pielgrzym odpocznie.[br/][em]Ref.[/em] Uwielbiony bądź, Ojcze nasz, Tobie chwała, cześć! * Przez Jezusa w Duchu Świętym, Tobie chwała, cześć! * Jedyny Bóg, Jedyny Pan, Jedyny Król! * Błogosławimy Święte Imię Twe i wywyższamy Cię.[/li][li]Pomóż nam wrócić do Ciebie, * porzucić swe dawne drogi, * a radość pośród narodów * przez pojednanie zagości * i wzniesie się pieśń pokoju * pod niebem całego świata.[br/]Daj, byśmy byli posłuszni * natchnieniom Twojego Ducha, * karmieni Słowem Jezusa * naśladowali Go z wiarą, * stojąc u stóp Jego Krzyża * pili ze źródła Twej łaski.[/li][li]Mocą Swojego Ducha * wspomagaj Twój Święty Kościół, * byśmy głosili Chrystusa * przez wszystkie dni swego życia * i podążali ku Tobie, * do domu naszego Ojca.[br/]Spraw, byśmy byli jednością, * by świat uwierzył w Jezusa. * Niech wszyscy ludzie odkryją, * że są Twoimi dziećmi. * Niech dla każdego człowieka * dzień każdy będzie źródłem łaski.[/li][/ol]
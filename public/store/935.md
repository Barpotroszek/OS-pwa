[p][em]Ant.[/em] Radosna Światłości, * Wieczny Odblasku Ojca, * Święty i Błogosławiony, * Święty i Błogosławiony, * Jezu Chryste, Jezu Chryste![/p][p][em]Litery a. i b. przy numerach zwrotek określają melodię 1. i 2.[/em][/p][p]1a. Tobie śpiewamy, Synu Maryi, * Oblubienicy wolnej od skazy, * żeś raczył przyjąć człowiecze ciało, * Ty, który źródłem jesteś Jasności.[/p][p]2b. Tyś jest odwiecznie Jednorodzony, * Tyś jest Odblaskiem Ojca Światłości. * Udrękę nocy Ty z nas usuwasz * i dusze świętych Ty sam oświecasz.[/p][p]3a. Z Twojego wnętrza pochodzi światłość, * rozjaśnia myśli i budzi serce. * Ty, który dźwigasz i zbawiasz ludzi, * racz nas zachować od zła wszelkiego.[/p][p]4b. Niech nasze dusze spoczną w pokoju, * gdy Cię poznają i umiłują. * Niech nasze oczy patrzą bez końca * na Twoją światłość niewysłowioną.[/p][p]5a. Abyśmy wreszcie wolni od grzechu * i pokonawszy lęki tej ziemi, * czerpali siłę z Twojego życia, * z Ciebie jest bowiem nasze istnienie.[/p][p]6b. Spraw, niechaj zstąpi na nas Duch Święty, * w którym wołamy do Boga: Ojcze, * niech Jego rosa użyźni duszę, * niech nas napełnią królewskie dary.[/p][p]7a. Modlitwa moja do Ciebie, Panie, * niechaj się wzniesie jak dym kadzidła. * Ku Tobie ręce moje wzniesione * niechaj ofiarą będą wieczorną.[/p][p]8b. Tobie śpiewamy, Miłości Ojca, * Ciebie sławimy w niezmiennej chwale. * Ty, co w światłości Ducha zasiadasz, * który jak pieczęć błyszczy jedności.[/p][p][em]Uwaga: Jeśli wykonuje się hymn jako pieśń wieczorną, można na początku dodać:[/em][/p][p]9a. Gdy już na niebie zagasło słońce, * wypatrujemy światła wśród mroku * i Bogu Ojcu wyśpiewujemy * chwałę przez Syna w jedności Ducha.[/p][p]10b. O każdej porze przystoi Tobie * chwała świętymi głosami w niebie. * O Synu Boży, co dałeś życie, * niechaj Cię sławią wszystkie Twe dzieła.[/p]
[ol][li]Błogosławiony Pan, Bóg Izraela, * bo lud Swój nawiedził i wyzwolił.[/li][li]I wzbudził dla nas moc zbawczą * w domu Swego sługi, Dawida.[/li][li]Jak zapowiedział od dawna * przez usta Swych świętych proroków,[/li][li]Że nas wybawi od naszych nieprzyjaciół * i z ręki wszystkich, którzy nas nienawidzą.[/li][li]Że naszym ojcom okaże miłosierdzie * i wspomni na Swe święte przymierze,[/li][li]Na przysięgę, którą złożył * ojcu naszemu, Abrahamowi.[/li][li]Da nam, że z mocy nieprzyjaciół wyrwani, * służyć Mu będziemy bez trwogi,[/li][li]W pobożności i sprawiedliwości przed Nim * po wszystkie dni nasze.[/li][li]A ty, dziecię, zwać się będziesz prorokiem Najwyższego, * gdyż pójdziesz przed Panem przygotować Mu drogi.[/li][li]Jego ludowi dasz poznać zbawienie * przez odpuszczenie grzechów.[/li][li]Dzięki serdecznej litości naszego Boga, * z jaką nas nawiedzi z wysoka Wschodzące Słońce.[/li][li]By oświecić tych, co w mroku i cieniu śmierci mieszkają, * aby nasze kroki skierować na drogę pokoju.[/li][/ol]
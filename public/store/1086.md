[p][em]Ref.[/em] Tylko w Twoim miłosierdziu, Panie mój, nadzieja ma. * Tylko w Twoim miłosierdziu, Panie mój, nadzieja ma.[/p][ol][li]Chcę Cię wywyższać, Boże mój i Królu, * i błogosławić Imię Twe na zawsze i na wieki. * Każdego dnia będę Ciebie błogosławił * i na wieki wysławiał Twoje Imię.[/li][li]Wielki jest Pan i godzien wielkiej chwały, * a wielkość Jego niezgłębiona. * Pokolenie pokoleniu głosi Twoje dzieła * i zwiastuje Twe potężne czyny.[/li][li]Głoszą wspaniałą chwałę Twego majestatu * i rozpowiadają Twoje cuda. * Mówią o potędze Twoich dzieł straszliwych * i głoszą wielkość Twoją.[/li][li]Przekazują pamięć o wielkiej Twej dobroci * i cieszą się Twą sprawiedliwością. * Pan jest łagodny i miłosierny, nieskory do gniewu i bardzo łaskawy. * Pan jest dobry dla wszystkich, a Jego miłosierdzie nad wszystkim, co stworzył.[/li][/ol]
[ol][li]Serdeczna Matko, Opiekunko ludzi, * niech Cię płacz sierot do litości wzbudzi. * Wygnańcy Ewy, do Ciebie wołamy, * zlituj się, zlituj, niech się nie tułamy.[/li][li]Do kogóż mamy wzdychać, nędzne dziatki? * Tylko do Ciebie, ukochanej Matki, * u której Serce otwarte każdemu, * a osobliwie nędzą strapionemu.[/li][li]Zasłużyliśmy, to prawda, przez złości, * by nas Bóg karał rózgą surowości. * Lecz kiedy Ojciec rozgniewany siecze, * szczęśliwy, kto się do Matki uciecze.[/li][li]Ty masz za sobą najmilszego Syna, * snadnie Go Twoja przejedna przyczyna. * Gdy Mu przypomnisz jakoś Go karmiła, * łatwo Go skłonisz, o Matko przemiła[/li][li]Dla Twego Serca wszystko Bóg uczyni, * daruje plagi, choć człowiek zawini. * Jak Cię, cna Matko, nie kochać serdecznie, * gdy się skryć możem pod Twój płaszcz bezpiecznie?[/li][li]Ratuj nas, ratuj, Matko ukochana, * zagniewanego gdy zobaczysz Pana. * Mieczem przebite pokazuj Mu Serce, * gdy Syna na Krzyż wbijali morderce.[/li][li]Dla tych boleści, któreś wycierpiała, * kiedyś pod Krzyżem Syna swego stała. * Bóg nam daruje, byśmy nie cierpieli, * cośmy wytrzymać za złość naszą mieli.[/li][li]A gdy ujdziemy gniewu jak i chłosty, * pokaż nam, Matko, tor do nieba prosty. * Niechaj to serce kochamy na wieki, * z którego dotąd żyjemy opieki.[/li][/ol]
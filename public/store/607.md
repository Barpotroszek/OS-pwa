[p]Na krzyżu poślubił mnie Pan. * Krzyż jest słodkim łożem miłości, * tam słucham Jego milczenia. * Cisza rozdarła zasłonę w świątyni.[/p][p]Oblicze Przedwiecznej Miłości * w pełni się wtedy odsłoniło. * Spadł deszcz, Paschalny spadł deszcz. * Moje szaty znów są śnieżnobiałe.[/p][p]Myślałam, że to może ogrodnik, * bo w ogrodzie wezwał mnie po imieniu. * Mam pierścień, na palcu mam pierścień, * Ojciec mi go tam nałożył.[/p][p]Chcę tańczyć, z radości chcę tańczyć, * moje serce dziś omdlewa z miłości. * Zmartwychwstał (Alleluja), * prawdziwie zmartwychwstał. (Alleluja) * Pocieszyciel mi to dziś powiedział. * Alleluja! (Alleluja) Alleluja! (Alleluja) * Moje serce dziś omdlewa z miłości.[/p]
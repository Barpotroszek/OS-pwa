[ol][li]Mizerna, cicha stajenka licha, * pełna niebieskiej chwały. * Oto leżący, przed nami śpiący * w promieniach Jezus mały.[/li][li]Nad Nim Anieli w locie stanęli * i pochyleni klęczą * z włosy złotymi, z skrzydły białymi * pod malowaną tęczą.[/li][li]Wielkie zdziwienie: wszelkie stworzenie, * cały świat orzeźwiony. * Mądrość Mądrości, Światłość Światłości, * Bóg – Człowiek tu wcielony![/li][li]I oto mnodzy ludzie ubodzy * radzi oglądać Pana. * Pełni natchnienia, pewni zbawienia, * upadli na kolana.[/li][li]Długo czekali, długo wzdychali, * aż niebo rozgorzało. * Piekło zawarte, niebo otwarte, * Słowo się Ciałem stało.[/li][li]Hej, ludzie prości, Bóg z nami gości, * skończony czas niedoli! * On daje Siebie, chwała na niebie, * mir ludziom dobrej woli.[/li][/ol]
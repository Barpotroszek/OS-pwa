[p]Ref. Bogu z Jego darów * chleb niesiemy czysty. * Owoc ziemi i rąk naszych * przyjmij, Ojcze wiekuisty.[/p][ol][li]Ziemia nasza chleb nam rodzi. * Ty go, Panie, wciąż rozmnażasz. * Plon stokrotny matki ziemi * przynosimy do ołtarza.[/li][li]Spójrz na Kościół tu zebrany, * tylko Ty znasz naszą wiarę. * Nasze myśli, serc pragnienia * dziś dajemy na ofiarę.[/li][li]To, co mamy, kim jesteśmy, * nasze modły, samych siebie * i rąk naszych świętą pracę * przynosimy Ojcu w niebie.[/li][li]Wszystko niechaj będzie święte, * chleb ofiarą niech się stanie. * Nasze słowa, myśli, życie * i nas przemień, dobry Panie.[/li][/ol]
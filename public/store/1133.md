[ol][li]Wesoły nam dzień dziś nastał, * którego z nas każdy żądał; * Tego dnia Chrystus zmartwychwstał. * Alleluja, alleluja![/li][li]Król niebieski k’nam zawitał, * jako śliczny kwiat zakwitał, * po śmierci się nam pokazał. * Alleluja, alleluja![/li][li]Piekielne moce zwojował, * nieprzyjaciele podeptał, * nad nędznymi się zmiłował. * Alleluja, alleluja![/li][li]Do trzeciego dnia tam mieszkał, * ojce święte tam pocieszał, * potem iść za Sobą kazał. * Alleluja, alleluja![/li][li]Którzy w otchłaniach mieszkali, * płaczliwie tam zawołali, * gdy Zbawiciela ujrzeli. * Alleluja, alleluja![/li][li]„Zawitaj, przybywający, * Boży Synu Wszechmogący, * wybaw nas z piekielnej mocy!” * Alleluja, alleluja![/li][li]Wielkie tam wesele mieli, * gdy Zbawiciela ujrzeli, * którego z dawna żądali. * Alleluja, alleluja![/li][li]Potem Swą mocą zmartwychwstał, * pieczęci z grobu nie ruszał, * na straże wielki strach powstał. * Alleluja, alleluja![/li][li]A gdy Chrystus Pan zmartwychwstał, * miłośnikom się pokazał, * anioły do Matki posłał. * Alleluja, alleluja![/li][li]„O anieli najmilejsi, * idźcież do Panny Najświętszej, * do Matki Mej najmilejszej!” * Alleluja, alleluja![/li][li]„Ode Mnie Ją pozdrawiajcie * i wesoło zaśpiewajcie: * Królowo rajska, wesel się!” * Alleluja, alleluja![/li][li]Potem z wielką Swą światłością * do Matki Swej przystąpiwszy, * pocieszył Ją, pozdrowiwszy. * Alleluja, alleluja![/li][li]„Napełniona bądź, słodkości, * Matko Moja i radości, * po onej wielkiej żałości”. * Alleluja, alleluja![/li][li]„Witajże, Jezu najsłodszy, * Synaczku mój najmilejszy, * pocieszenie wszelkiej duszy.” * Alleluja, alleluja![/li][li]„Jestem już bardzo wesoła, * gdym Cię żywego ujrzała, * jakobym się narodziła.” * Alleluja, alleluja![/li][li]Radośnie z Nim rozmawiała, * usta Jego całowała, * w radości się z Nim rozstała. * Alleluja, alleluja![/li][li]Przez Twe święte Zmartwychwstanie * daj nam grzechów odpuszczenie, * a potem wieczne zbawienie! * Alleluja, alleluja![/li][/ol]
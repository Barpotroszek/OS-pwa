[p][em]Ref.[/em] Skosztujcie i zobaczcie, jak dobry jest Pan![/p][ol][li]Będę błogosławił Pana po wieczne czasy, * Jego chwała będzie zawsze na moich ustach. * Dusza moja chlubi się Panem, * niech słyszą to pokorni i niech się weselą.[/li][li]Uwielbiajcie razem ze mną Pana, * wspólnie wywyższajmy Jego Imię. * Szukałem pomocy u Pana, a On mnie wysłuchał * i uwolnił od wszelkiej trwogi.[/li][li]Spójrzcie na Niego, a rozpromienicie się radością, * oblicza wasze nie zapłoną wstydem. * Oto biedak zawołał i Pan go usłyszał, * i wybawił ze wszystkich ucisków.[/li][li]Anioł Pana otacza szańcem bogobojnych, * aby ocalić tych, którzy w Niego wierzą. * Skosztujcie i zobaczcie, jak Pan jest dobry. * Szczęśliwy człowiek, który się do Niego ucieka.[/li][li]Bójcie się Pana, wszyscy Jego święci, * gdyż bogobojni nie zaznają biedy. * Bogacze zubożeli i zaznali głodu, * szukającym Pana niczego nie zabraknie.[/li][li]Pan słyszy wołających o pomoc * i ratuje ich od wszelkiej udręki. * Pan jest blisko ludzi skruszonych w sercu * i wybawia złamanych na duchu.[/li][li]Wiele nieszczęść spada na sprawiedliwego, * lecz ze wszystkich Pan go wybawia. * On czuwa nad każdą jego kością * ani jedna z nich nie zostanie złamana.[/li][/ol]
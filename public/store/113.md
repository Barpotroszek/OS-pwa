[p][em]Ref.[/em] Boże, mój Boże, szukam Ciebie * i pragnie Ciebie moja dusza. * Ciało moje tęskni za Tobą, * jak ziemia łaknąca wody.[/p][ol][li]Oto wpatruję się w Ciebie w świątyni, * by ujrzeć Twą potęgę i chwałę. * Twoja łaska jest cenniejsza od życia, * więc sławić Cię będą moje wargi.[/li][li]Będę Cię wielbił przez całe me życie * i wzniosę ręce w imię Twoje. * Moja dusza syci się obficie, * a usta Cię wielbią radosnymi wargami.[/li][li]Bo stałeś się dla mnie pomocą * i w cieniu Twych skrzydeł wołam radośnie: * „do Ciebie lgnie moja dusza, * prawica Twoja mnie wspiera”.[/li][/ol]
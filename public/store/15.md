[p][em]Ref.[/em] Adoramus Te, Christe, benedicimus Tibi, * quia per crucem Tuam redemisti mundum, * quia per crucem Tuam redemisti mundum.[/p][ol][li]Druhowie moi i przyjaciele stronią od mojej choroby, * z daleka stoją i moi bliscy. * Jestem zamknięty i bez wyjścia, * moje oko słabnie od nieszczęścia.[/li][li]Pot mój stał się podobny do kropel krwi, * spływających na ziemię. * Bo sfora psów mnie opadła, * osacza mnie zgraja złoczyńców.[/li][li]Podałem grzbiet mój bijącym * i policzki moje rwącym mi brodę. * Nie zasłoniłem Mojego oblicza * przed zniewagami i opluciem.[/li][li]Jestem bardzo bliski upadku * i ból mój jest zawsze przede mną. * Żołnierze, uplótłszy koronę z cierni, * włożyli mi ją na głowę.[/li][li]Przebodli ręce i nogi Moje, * policzyć mogę wszystkie kości Moje. * Do Mego pokarmu żółci domieszali, * a kiedy pragnąłem, poili Mnie octem.[/li][li]Szydzą ze Mnie wszyscy, którzy na Mnie patrzą. * Wargi rozwierają, potrząsają głowami. * A oni wpatrują się, sycą się Mym widokiem, * między siebie dzielą Moje szaty i los rzucają o Moją suknię.[/li][li]W ręce Twoje, Panie, polecam ducha mojego. * Ty mnie uwolnisz, Panie, Boże wierny. * Wspomnij, Panie, sługę Twego, * gdy przyjdziesz do Swego Królestwa.[br/][em]Werset:[/em] A Jezus raz jeszcze zawołał donośnym głosem * i oddał ducha.[br/][em]* Ref.[/em][/li][li]On się obarczył naszym cierpieniem * i dźwigał nasze boleści. * On przebity został za nasze grzechy, * zdruzgotany za nasze winy.[/li][li]Wszyscy pobłądziliśmy jak owce, * każdy z nas odwrócił się ku własnej drodze. * A Pan złożył na Niego * winy nas wszystkich.[/li][li]Ocknij się, dlaczego śpisz, Panie? * Przebudź się i nie odrzucaj nas na zawsze. * Oto Bóg jest zbawieniem moim, * zaufam Mu i bał się nie będę.[/li][/ol]
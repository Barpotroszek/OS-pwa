[ol][li]Nie zna śmierci Pan żywota, * chociaż przeszedł przez jej wrota. * Rozerwała grobu pęta * Ręka święta. Alleluja![/li][li]Twój, Adamie, dług spłacony, * okup ludzki dokończony. * Wnijdziesz w niebo z szczęśliwymi * dziećmi twymi. Alleluja![/li][li]Próżno, straże, grób strzeżecie! * Już Go tutaj nie znajdziecie. * Wstał, przeniknął skalne mury * Bóg natury. Alleluja![/li][li]Teraz On na ludzkie plemię * i na miłą patrzy ziemię, * która drogo dziś przybrana * kosztem Pana. Alleluja![/li][li]Przez Twe święte Zmartwychwstanie * z grzechów powstać daj nam, Panie, * potem z Tobą królowanie. * Alleluja! Alleluja![/li][/ol]
[ol][li]Chrystus Pan w niebo wstępuje; * niech się wierny lud raduje! * Na cześć Jego zawołajmy, * chwałę Panu zaśpiewajmy: * alleluja, alleluja.[/li][li]Chóry niebian Go witają, * cześć i chwałę Mu oddają. * Wielce cieszą się anieli, * kiedy Chrystusa ujrzeli. * Alleluja, alleluja.[/li][li]Chrystus Pan wstąpił dnia tego * do Królestwa niebieskiego. * Równy w Bóstwie Ojcu Swemu * usiadł po prawicy Jemu. * Alleluja, alleluja.[/li][li]Miejsce nam gotuje w niebie, * chcąc nas wszystkich mieć u Siebie. * Niebaśmy już dziedzicami, * porównani z aniołami. * Alleluja, alleluja.[/li][li]Niechaj ustępuje trwoga, * mamy Zbawiciela, Boga! * Szatan, grzech i śmierć zwalczona, * przez Chrystusa zwyciężona. * Alleluja, alleluja.[/li][li]Obiecał Ducha Świętego, * aby strzegł serca naszego, * aby cieszył nas i bronił, * i od czarta nas zasłonił. * Alleluja, alleluja.[/li][li]Apostołowie, patrzajcie, * za Nim w niebo spoglądajcie. * Jezus, ten co od was idzie, * by świat sądzić, znowu przyjdzie. * Alleluja, alleluja.[/li][li]Czemu, patrząc, tu stoicie? * Czy słów Mistrza nie pomnicie? *„Idąc w cały świat pogański * głoście mu testament Pański.” * Alleluja, alleluja.[/li][li]„Gdy Me słowa wykonacie, * życie swoje za Mnie dacie. * Wtedy przyjmę was do Siebie * i uwieńczę chwałą w niebie.” * Alleluja, alleluja.[/li][li]Tego czasu wesołego * chwalmy z serca Pana swego. * Chwała bądź Bogu naszemu, * w Trójcy Świętej Jedynemu. * Alleluja, alleluja.[/li][li]Chwała Ojcu Przedwiecznemu, * co dał byt stworzeniu wszemu. * Bądź Mu sława, dziękczynienie, * wieczna cześć i uwielbienie. * Alleluja, alleluja.[/li][li]Jezu Chryste, Zbawicielu, * wszystkich dusz Odkupicielu, * Twe nad światem królowanie * niechaj nigdy nie ustanie. * Alleluja, alleluja.[/li][li]Duchu Święty, Tobie pienia, * coś jest sprawcą uświęcenia. * Niech za dary z Twojej ręki * co dzień niesiem Ci podzięki. * Alleluja, alleluja.[/li][/ol]
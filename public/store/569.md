[ol][li]Mądrości, która z ust Bożych wypływasz, * wszystko urządzasz, zewsząd cel dobywasz. * Przybądź i naucz nas dróg roztropności, * Wieczna Mądrości![/li][li]O Adonai! Wodzu Izraela, * coś go wybawił z rąk nieprzyjaciela, * przybądź upadłym pod ciężkim brzemieniem * z silnym ramieniem![/li][li]Korzeniu Jesse! Tyś chorągwią ludów. * Zamilkną króle na widok Twych cudów. * Przybądź i pospiesz, użal się złej doli, * wybaw z niewoli![/li][li]Kluczu Dawidów! Izraela Boże, * co Ty otworzysz, nikt zamknąć nie może. * Przybądź, a wywiedź mocą Twej prawicy * więźniów z ciemnicy![/li][li]O Wschodzie ranny! Światło wiekuiste, * sprawiedliwości Słońce promieniste, * przybądź i oświeć w ciemnościach siedzące * nędznych tysiące![/li][li]Królu narodów! Tyś ich upragnieniem, * Tyś jest węgielnym jedności kamieniem. * Przybądź, niech człowiek przez Ciebie stworzony * będzie zbawiony![/li][li]Emanuelu! Królu! Prawodawco, * oczekiwanie narodów i Zbawco, * przybądź i nasze wysłuchaj wołanie, * Boże, nasz Panie![/li][/ol]
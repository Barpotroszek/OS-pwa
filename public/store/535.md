[ol][li]Kto się w opiekę odda Panu swemu, * a całym sercem szczerze ufa Jemu, * śmiele rzec może: mam obrońcę Boga, * nie przyjdzie na mnie żadna straszna trwoga, * żadna straszna trwoga.[/li][li]Ciebie On z łowczych obieży wyzuje * i w zaraźliwym powietrzu ratuje. * W cieniu Swych skrzydeł zachowa cię wiecznie, * pod Jego pióry uleżysz bezpiecznie, * uleżysz bezpiecznie.[/li][li]Stateczność Jego tarcz i puklerz mocny, * za którym stojąc, na żaden strach nocny, * na żadną trwogę, ani dbaj na strzały, * którymi sieje przygoda w dzień biały, * przygoda w dzień biały.[/li][li]Stąd wedle ciebie tysiąc głów polegnie, * miecz nieuchronny ciebie nie dosięgnie * a ty zdumiały oczyma swoimi * niechybną pomstę ujrzysz nad grzesznymi, * ujrzysz nad grzesznymi.[/li][li]Iżeś rzekł Panu: „Tyś nadzieją moją”, * iż Bóg Najwyższy jest ucieczką twoją, * nie padnie na cię żadna zła przygoda, * ani się znajdzie w domu twoim szkoda, * w domu twoim szkoda.[/li][li]Aniołom Swoim każe cię pilnować, * gdziekolwiek stąpisz, będą cię piastować, * na ręku nosić, abyś idąc drogą * na ostry kamień nie ugodził nogą, * nie ugodził nogą.[/li][li]Będziesz bezpiecznie po żmijach zjadliwych * i po padalcach deptał niecierpliwych, * na lwa srogiego bez obrazy wsiędziesz * i na ogromnym smoku jeździć będziesz, * smoku jeździć będziesz.[/li][li]Słysz, co Pan mówi: „Ten, kto Mnie miłuje * i ze Mną sobie szczerze postępuje, * i Ja go także w jego każdą trwogę, * i nie zapomnę, i owszem, wspomogę, * i owszem, wspomogę.[/li][li]Głos jego u Mnie nie będzie wzgardzony, * Ja mu w przygodzie udzielę obrony. * Niech pewien będzie szczęścia i zacności, * i lat sędziwych, i Mej życzliwości, * i Mej życzliwości”.[/li][/ol]
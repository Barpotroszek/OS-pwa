[ol][li]Chrystus zmartwychwstał jest, * nam na przykład dan jest, * iż mamy zmartwychpowstać, * z Panem Bogiem królować. Alleluja![/li][li]Leżał trzy dni w grobie, * dał bok przebić Sobie. * Bok, ręce, nogi obie * na zbawienie tobie. Alleluja![/li][li]Trzy Maryje poszły, * drogie maści niosły. * Chciały Chrysta pomazać, * Jemu cześć i chwałę dać. Alleluja![/li][li]Gdy na drodze były, * tak sobie mówiły: * Jest tam kamień niemały, * a któż nam go odwali? Alleluja![/li][li]Powiedz nam, Maryja, * gdzieś Pana widziała? * Widziałam Go po męce, * trzymał chorągiew w ręce. Alleluja![/li][li]Gdy nad grobem stały, * rzekł im anioł biały: * Nie bójcie się, Maryje, * zmartwychwstał Pan i żyje. Alleluja![/li][li]Jezusa szukacie? * Tu Go nie znajdziecie. * Wstał–ci z martwych, grób pusty, * oto śmiertelne chusty. Alleluja![/li][li]Łukasz z Kleofasem, * obaj jednym czasem, * szli do miasteczka Emaus, * spotkał–ci ich Pan Jezus. Alleluja![/li][li]Bądźmyż więc weseli, * jak w niebie anieli. * Czegośmy pożądali, * tegośmy doczekali. Alleluja![/li][/ol]
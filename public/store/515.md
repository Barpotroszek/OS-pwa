[ol][li]Kłaniam się Tobie, Przedwieczny Boże, * którego niebo objąć nie może. * Ja, proch mizerny, przed Twą możnością * z wojskiem Aniołów klękam z radością.[/li][li]Tu Stwórcę swego wiarą wyznaję, * kocham serdecznie, pokłon oddaję. * Cieszę się wielce z Twej Boskiej chwały, * niech Ci się kłania z niebem świat cały.[/li][li]Dziękuję za to, żeś się zostawił * w tym Sakramencie, abyś nas zbawił. * Za Swoje łaski tu wyświadczone * odbieraj od nas serca skruszone.[/li][li]Przed tronem Twoim serca składamy, * oto pokornie wszyscy wołamy: * „Błogosław, Panie, Swemu stworzeniu, * broń od nieszczęścia, ciesz w utrapieniu.[/li][li]Przed oczy Twoje nędzę stawiamy. * Ratuj, niech pomoc od Ciebie mamy. * Tyś Bogiem naszym, pięknością wieczną, * bądź i obroną zawsze skuteczną.[/li][li]Zostawaj z nami póki żyjemy, * w tym Sakramencie niech Cię wielbimy. * A gdy się zbliży z ciałem rozstanie, * Twym Świętym Ciałem zasil nas, Panie.”[/li][/ol]
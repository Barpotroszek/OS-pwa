[p][em]Ref.[/em] Zaufałem, zaufałem Panu, * a On nade mną się pochylił * i wysłuchał mego głosu, * z dna zagłady mnie wydobył.[/p][ol][li]On postawił moje stopy na skale, * w moje usta włożył nową pieśń. * Wielu zobaczy i uwierzy, * i położą swoją ufność w Panu. * [em]Ref.[/em][/li][li]Błogosławiony, kto zawierzył Panu, * swą nadzieję złożył w swoim Bogu, * a nie idzie za pysznymi * i nie kroczy drogą kłamstwa. * [em]Ref.[/em][/li][li]Wiele cudów dla nas uczyniłeś, * w Twych zamiarach nikt Ci nie dorówna. * Gdybym chciał je wypowiedzieć, * jest ich więcej, niżby można zliczyć. * [em]Ref.[/em][/li][li]Krwawych ofiar ani obiat nie żądałeś, * w zamian za to otworzyłeś moje uszy. * Całopalenia za grzech nie wymagałeś, * dlategom powiedział: „oto idę, by pełnić Twoją wolę.” /bis [em](bez refrenu)[/em][/li][li]Głosiłem Twoją wierność wobec braci, * Twojej łaski nie ukryłem w głębi serca. * Ty, o Panie, okaż mi Swe miłosierdzie, * Twoja dobroć niech mnie zawsze strzeże. * [em]Ref.[/em][/li][/ol]
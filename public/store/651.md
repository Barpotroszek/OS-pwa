[p][em]Ref.[/em] Niech się radują niebiosa i ziemia, * bo Pan królować przychodzi.[/p][ol][li]Zaśpiewajcie Panu nową pieśń, * zaśpiewajcie Panu wszystkie ziemie. * Zaśpiewajcie Panu, błogosławcie Mu, * co dzień głoście Jego zbawienie.[/li][li]Głoście Panu, ludy, chwałę, moc, * Imieniowi Jego cześć oddajcie. * Złóżcie Mu ofiarę, wejdźcie w Jego dom, * czcijcie Pana w stroju odświętnym.[/li][li]Niechaj przed Nim zadrży cały świat, * głoście ludom, że sam Pan króluje. * On utwierdził ziemię, by nie chwiała się, * sprawiedliwie rządzi ludami.[/li][li]Niech się cieszy niebo z ziemią wraz, * niech brzmi morze z mieszkańcami swymi. * Niech się rozradują pola z plonem swym, * wszystkie drzewa leśne przed Panem.[/li][li]Cieszcie się, bo oto idzie Pan, * idzie, by królować całej ziemi. * Będzie sprawiedliwie sądził ziemi krąg, * według Swej wierności narody.[/li][/ol]
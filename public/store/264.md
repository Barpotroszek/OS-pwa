[p][em]Ref.[/em] Drzewo Krzyża, drzewo Krzyża, * źródło życia wiecznego.[/p][ol][li]Tyś wyrosło z wiary jak ziarnko. * Tyś jest owocem obumarcia. * Tyś jest owocem śmierci.[/li][li]W twych gałęziach znajdują schronienie wszystkie ptaki niebieskie. * W twoim cieniu odpoczywam. * W twych ramionach odnajduję pokój.[/li][li]Ty wydajesz owoce, gdy nie ma na to czasu. * Tyś jest drzewem wiecznie zielonym. * Ty wskazujesz drogę memu sercu.[/li][li]Na tobie został wywyższony wąż miedziany. * W twych gałęziach uwikłał się baranek. * Ty wyrastasz na wzgórzu Moria.[/li][li]Przez ciebie dokonuje się sprawiedliwość. * W tobie schroniła się nadzieja świata. * Twemu drewnu powierzam swe życie.[/li][li]Twe ramiona porusza delikatny powiew Eliasza. * Ty stoisz nad wodą płynącą ze świątyni. * Drzewo życia stojące w raju Boga.[/li][/ol]
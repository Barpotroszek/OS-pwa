[ol][li]Boże, coś Polskę przez tak liczne wieki * otaczał blaskiem potęgi i chwały, * coś ją osłaniał tarczą Swej opieki * od nieszczęść, które przygnębić ją miały.[br/][em]Ref.[/em] Przed Twe ołtarze zanosim błaganie: * ojczyznę wolną pobłogosław, Panie! /[em]bis[/em][/li][li]Ty, któryś potem, tknięty jej upadkiem, * wspierał walczących za najświętszą sprawę * i, chcąc świat cały mieć jej męstwa świadkiem, * w nieszczęściach samych pomnażał jej sławę.[/li][li]Dziś, gdy ataki są od kul groźniejsze, * niech nam ojcowska łaska Twoja sprzyja, * w obronie wiary stanie każde serce, * drogę zwycięstwa wskaże nam Maryja.[/li][li]Powstała z grobu na Twe władne Słowo * Polska, wolności narodów chorąży. * Pierzchnęły straże, a ponad jej głową * znowu swobodnie Orzeł Biały krąży![/li][/ol]
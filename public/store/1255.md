[ol][li]Zdrowaś bądź, Maryja, * Niebieska Lilija, * Panu Bogu miła, * Matko litościwa. * Tyś jest nasza ucieczka, * Najświętsza Maryja.[/li][li]Maryja wielebna, * ukaż drogę pewną * przykazania Twego * Boga Wszechmocnego. * On-ci wszystka nadzieja * zbawienia naszego.[/li][li]Łaskiś pełna Pańskiej, * czystości anielskiej. * Pannaś nad pannami, * Święta nad świętymi. * O najświętsza Maryja, * módl się dziś za nami.[/li][li]Pełna wszech światłości, * wielkiej pokorności, * bez grzechuś poczęła, * wielką sławę wzięła. * Przez Twoje narodzenie * wziął świat pocieszenie.[/li][li]Pan stworzył Adama, * ojca wszystkich ludzi, * z niego Ewę–matkę, * co zgrzeszyli jabłkiem. * Aleś Ty naprawiła, * czym Ewa zgrzeszyła.[/li][li]Z Tobą był Duch Święty, * Syn Boży poczęty * w Twym żywocie czystym, * Trójcy Świętej miłym. * I z Ciebie się narodził * obyczajem dziwnym.[/li][li]Błogosławionaś Ty * nad wszystko stworzenie, * Pan Bóg Wszechmogący * dał przez Cię zbawienie. * Jezus, Syn Twój, odkupił * wszystko ludzkie plemię.[/li][li]Tyś jest litościwa, * Matko nasza miła, * jaśniejsza nad słońce * w najświętszej zasłudze. * W Twojej-ci są obronie * wszyscy grzeszni ludzie.[/li][li]Między niewiastami, * czystymi pannami, * Tyś sama najczystsza, * Królowo anielska! * Nie była Panu Bogu * żadna nad Cię milsza.[/li][li]Błogosławion owoc * żywota Twojego, * Jezus miłościwy, * Syn Boga żywego. * Bądźże Jemu cześć, chwała * z dobrodziejstwa Jego.[/li][li]Twoje zmiłowanie, * Jezu Chryste, Panie, * daj ludowi Twemu * tu dziś zebranemu, * przez zasługi Matki Twej, * donieść w chwale wiecznej.[/li][li]„Amen” wszyscy rzeczmy, * wierni chrześcijanie, * cośmy się tu zeszli * ku chwale tej Pannie. * Zachowaj nas od złego * Twoimi prośbami.[/li][/ol]
[ol][li]Dobranoc, Głowo Święta Jezusa mojego, * któraś była zraniona do mózgu samego. * /: Dobranoc, Kwiecie różany, * dobranoc, Jezu kochany, dobranoc! :/ * [Dobranoc, śliczna Lilija, * Jezus, Józef i Maryja, dobranoc!][/li][li]Dobranoc, Włosy Święte, mocno potargane, * które były najświętszą Krwią zafarbowane. * Dobranoc...[/li][li]Dobranoc, Szyjo Święta, w łańcuch uzbrojona, * bądź po wszystkie wieczności mile pochwalona. * Dobranoc...[/li][li]Dobranoc, Ręce Święte, na Krzyż wyciągnione * jako struny na lutni, gdy są wystrojone. * Dobranoc...[/li][li]Dobranoc, Boku Święty, z którego płynęła * Krew najświętsza, by z grzechów człowieka obmyła. * Dobranoc...[/li][li]Dobranoc, Serce Święte, włócznią otworzone, * bądź po wszystkie wieczności mile pozdrowione. * Dobranoc...[/li][li]Dobranoc, Nogi Święte, na wylot przeszyte * i tępymi gwoździami do Krzyża przybite. * Dobranoc...[/li][li]Dobranoc, Krzyżu Święty, z którego złożony * Jezus i w prześcieradło białe owiniony. * Dobranoc...[/li][li]Dobranoc, Grobie święty Najświętszego Ciała, * który Matka bolesna łzami oblewała. * Niech Ci będzie cześć w wieczności * za Twe męki, zelżywości, * Jezu mój![/li][/ol]
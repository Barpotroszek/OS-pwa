[p][em]Ref.[/em] Oto są baranki młode. * Oto ci, co zawołali: Alleluja! * Dopiero przyszli do zdrojów, światłością się napełnili. * Alleluja, alleluja![/p][ol][li]Na Baranka Pańskich godach, * w szat świątecznych czystej bieli, * po krwawego morza wodach * nieśmy Panu pieśń weseli.[/li][li]W Swej miłości wiekuistej * On nas Swoją Krwią częstuje. * Nam też Ciało Swe przeczyste * Chrystus Kapłan ofiaruje.[/li][li]Na drzwi Świętą Krwią skropione * anioł mściciel z lękiem wziera. * Pędzi morze rozdzielone, * wrogów w nurtach swych pożera.[/li][li]Już nam paschą Tyś jest, Chryste, * Wielkanocną też ofiarą. * Tyś przaśniki nasze czyste * dla dusz prostych z szczerą wiarą.[/li][li]O Ofiaro Niebios Święta, * Ty moc piekła pokonywasz, * zrywasz ciężkie śmierci pęta, * wieniec życia nam zdobywasz.[/li][li]Chrystus, piekło pogromiwszy, * Swój zwycięski znak roztacza. * Niebo ludziom otworzywszy, * króla mroków w więzy wtłacza.[/li][li]Byś nam wiecznie, Jezu drogi, * Wielkanocną był radością * Strzeż od grzechu, śmierci srogiej * odrodzonych Twą miłością.[/li][li]Chwała Ojcu i Synowi, * który z martwych żywy wstaje * i Świętemu też Duchowi * niech na wieki nie ustaje.[/li][/ol]
[p][em]Ref.[/em] Światłem i Zbawieniem mym. * Drogą, Życiem, Prawdą jest Pan. * Łaską Swą prowadzi mnie. * W Jego ręku jest mój los.[/p][ol][li]Pan Światłem i Zbawieniem moim, * kogo miałbym się lękać? * Pan obrońcą mego życia, * przed kim miałbym czuć trwogę?[/li][li]Nawet, gdy wrogowie staną przeciw mnie obozem, * moje serce nie poczuje strachu. * Choćby napadnięto mnie zbrojnie, * nawet wtedy ufność swą zachowam.[/li][li]O jedno tylko Pana proszę i o to zabiegam, * żebym mógł zawsze przebywać w Jego domu, * abym kosztował słodyczy Pana, * stale się radował Jego świątynią.[/li][li]W namiocie Swoim mnie ukryje * w chwili nieszczęścia, * schowa w głębi przybytku, * na skałę mnie wydźwignie.[/li][li]Teraz wysoko podnoszę głowę nad nieprzyjaciół, * którzy mnie osaczają. * Złożę w Jego przybytku radosne ofiary, * zaśpiewam i zagram psalm Panu.[/li][li]Usłysz, Panie, kiedy głośno wołam, * zmiłuj się nade mną i mnie wysłuchaj. * O Tobie mówi serce moje: „Szukaj Jego oblicza!” * Będę szukał oblicza Twego, Panie.[/li][li]Ty jesteś moją pomocą, więc mnie nie odrzucaj * i nie opuszczaj mnie, Boże, mój Zbawco. * Choćby mnie opuścili ojciec mój i matka, * to jednak Pan mnie przygarnie.[/li][li]Wierzę, że będę oglądał dobra Pana * w krainie żyjących. * Oczekuj Pana, bądź mężny, * nabierz odwagi i oczekuj Pana.[/li][/ol]
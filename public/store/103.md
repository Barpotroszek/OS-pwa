[p][em]Ant.[/em] Bogu Ojcu przez Jezusa Chrystusa, w radości Ducha Świętego * niech będzie chwała na wieki wieków. Amen. Amen. Alleluja, alleluja![/p][ol][li]Niech będzie błogosławiony Bóg i Ojciec Pana naszego, Jezusa Chrystusa, * który napełnił nas wszelkim błogosławieństwem duchowym * na wyżynach niebieskich w Chrystusie.[/li][li]W Nim bowiem wybrał nas przed założeniem świata, * abyśmy byli święci i nieskalani * przed Jego obliczem.[br/][em]Ant[/em].Bogu Ojcu...[/li][li]Z miłości przeznaczył nas dla Siebie, * jako przybranych synów przez Jezusa Chrystusa, * według postanowienia Swej woli.[/li][li]Ku chwale majestatu Swej łaski, * którą nas obdarzył * w Umiłowanym Swoim Synu. [em][br/]Ant.[/em]Bogu Ojcu...[/li][li]W Nim mamy odkupienie przez Krew Jego, * odpuszczenie występków * według bogactwa Jego łaski.[/li][li]Szczodrze ją na nas wylał * w postaci wszelkiej mądrości * i zrozumienia. [em][br/]Ant.[/em]Bogu Ojcu...[/li][li]Przez to, że nam oznajmił tajemnicę Swej woli * według Swego postanowienia, * które przedtem w Nim powziął.[/li][li]Dla dokonania pełni czasów, * aby wszystko na nowo zjednoczyć w Chrystusie jako Głowie: * to, co w niebiosach i to, co na ziemi. [em][br/]Ant.[/em]Bogu Ojcu...[/li][li]Byśmy istnieli ku chwale Jego majestatu, * my, którzyśmy już przedtem złożyli nadzieję * w Jezusie Chrystusie.[/li][li]W Nim także zostaliśmy opatrzeni pieczęcią, * obiecanym Duchem Świętym, * który jest zadatkiem naszego odkupienia. [em][br/]Ant.[/em]Bogu Ojcu... [em][br/]Uwaga: ostatnią zwrotkę opuszcza się, jeśli śpiewana jest antyfona.[br/][/em][/li][li]Chwała Ojcu i Synowi, i Duchowi Świętemu, * jak była na początku, teraz i zawsze, * i na wieki wieków. Amen. [em][br/]Ant.[/em]Bogu Ojcu...[/li][/ol]
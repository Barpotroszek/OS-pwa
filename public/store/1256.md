[ol][li]Zdrowaś Maryjo, Bogarodzico, * błagamy Ciebie, święta Dziewico: * Niech łaska Twoja zawsze nam sprzyja, * módl się za nami, zdrowaś Maryja![/li][li]Wśród czystych duchów w obliczu Pana * Tyś Przenajświętsza, Niepokalana, * jak pośród kwiatów wonna lilija, * jak wśród gwiazd zorza, zdrowaś Maryja![/li][li]Ty, co karmiłaś świata Zbawienie, * Ty nam, jak matka, daj pożywienie. * Niech brak żywności nas nie zabija, * broń nas od głodu, zdrowaś Maryja![/li][li]Ty, coś płakała nad śmiercią Syna, * przez Twe łzy gorzkie, Matko jedyna, * oddal chorobę, co lud zabija, * broń nas od moru, zdrowaś Maryja![/li][li]Ty, coś nie znała innych płomieni * nad miłość Bożą, prosim strwożeni: * Spraw, niechaj pożar dom nasz omija, * broń nas od ognia, zdrowaś Maryja![/li][li]Panno przeczysta, pokorna, cicha, * daj, niech pokojem kraj nasz oddycha. * Niech się niezgoda wśród nas nie zwija, * broń nas od wojny, zdrowaś Maryja![/li][li]Królowo nasza wśród cherubinów, * usłysz pokorny głos z ziemi synów, * co się do tronu Twojego wzbija, * usłysz pokorne: zdrowaś Maryja![/li][/ol]